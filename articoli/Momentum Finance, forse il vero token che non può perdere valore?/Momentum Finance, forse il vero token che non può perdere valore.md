---
title: 'Momentum Finance, forse il vero token che non può perdere valore?'
date: '2022-12-03'
author: 'cupofcraft'
categories['reward token']
---
Quante volte hai sentito parlare di un *'token that can only appreciate in value'*? Tante, forse troppe volte. Eppure **nessuno** è mai riuscito a mantenere questa affermazione, beh... forse fino ad ora. 

Oggi voglio parlarti di un nuovo progetto nel quale ho investito e che ho presentato all'interno della nostra community dimostrando *[suscitando]* un incredibile interesse.

> *Ma siamo in pieno bear, come fa a scatenare interesse un nuovo progetto? Poi questi promettono un token il cui prezzo sale e basta, sappiamo tutti che non è possibile!*

Ok, ok, questo era il mio pensiero la prima volta che ne ho sentito parlare. Poi mi sono documentato, ho osservato la chart, controllato le transazioni sulla blockchain ed ho deciso di scommettere.

Se vuoi scoprire che cosa ho visto, continua a leggere! 

## Conosciamo Momentum Finance e capiamo perché è cosí interessante...

Momentum Finance è un progetto molto semplice: acquisti i token MASS e nel momento in cui toccano il tuo wallet inizi ad **accumulare reward in BUSD**. Come è possibile? Ah già, ho dimenticato di dirti che MASS non è solo un token con una tokenomics che permette di accrescere costantemente il suo valore, ma è anche un reward token!

Ricordi i reward token?

Andavano *di moda* circa un anno fa, prima dei rebase token. Compravi ed holdavi il token nel tuo wallet, guadagnando passivamente grazie alle tasse che venivano collezionate sulle transazioni di acquisto/vendita.

Sai che fine hanno fatto? Morti. Tutti, o quasi.

> *E allora **perché** pensi che Momentum Finance possa avere un futuro diverso?*

Ottima domanda. Credo che questo token abbia un grande potenziale, almeno nel breve termine, perché introduce delle interessanti meccaniche che i precedenti reward token non avevano.

Curioso di scoprire quali meccaniche? Perfetto. Possiamo proseguire!

### Come fa Momentum Finance ad incrementare il prezzo di MASS?

Ci sono diverse meccaniche, ma la principale è **come gestiscono i token nella LP**.

#### Come funziona una Liquidity Pool

Se non conosci il funzionamento delle LP in questo articolo ti darò una breve spiegazione, ma ti anticipo che all'interno della nostra community abbiamo già caricato un ottimo video e che nel prossimo futuro inizieremo a pubblicare contenuti più *formativi*.

Per dirla in breve, una **L**iquidity **P**ool non è altro che uno strumento che usano i DEX (**D**ecentralized **EX**change, anche qua ne parleremo meglio in futuro). Per offrire la possibilità agli utenti di *swappare* (scambiare) un token con un altro, i DEX hanno bisogno di creare queste coppie di token. Arriva un utente che ha nel suo wallet il Token A e lo vuole scambiare con il Token B, e grazie al DEX può scambiare A con B.

Questo il riassuntone.

Il problema delle LP è che i due token **devono essere bilanciati** in valore, quindi quando varia la quantità di uno varia il valore dell'altro. 

Perdona la parentesi che sto aprendo, o se sto *aggiungendo confusione* al discorso, ma desidero che **tutti** possano capire come Momentum Finance opera; per questo farò un esempio con numeri "parlanti".

In una LP ci sono 10 MASS e 10 BUSD. BUSD è un token che ha un *valore nel mondo reale*, dato che 1 BUSD = $1. Possiamo quindi dire che al momento MASS vale 1 BUSD, visto che nella LP esistono un uguale numero di token MASS e BUSD.

Se un wallet che holda 2 MASS vuole venderli per profitto, si collega alla LP e invia i suoi 2 MASS ricevendo in cambio 2 BUSD. A questo punto, se MASS fosse un normalissimo token, ci troveremo con la LP che ha al suo interno 12 MASS e 8 BUSD. Questo porta il valore del singolo MASS a ~0,67 BUSD*, poichè la quantità di MASS è aumentata rispetto a quella dei BUSD presenti nella LP.

Discorso inverso va fatto se qualcuno vuole acquistare dei MASS scambiando BUSD. 

Reimpostiamo la LP a 10 MASS e 10 BUSD per mantenere il discorso semplice. Un altro utente ha 2 BUSD che vuole scambiare per MASS, il DEX permetterà lo *swap* e dopo che l'utente ha inviato 2 BUSD si ritroverà con 2 MASS nel wallet portando la LP a 8 MASS e 12 BUSD.

Quanto vale adesso MASS? 1,5 BUSD

Quello che ti ho appena descritto è il classico funzionamento di una LP che utilizza un AMM (**A**utomatic **M**arket **M**aker) per definire il prezzo del token all'interno dello stesso DEX.

#### Momentum Finance ha un approccio differente
Come abbiamo visto, o ripassato, il valore di un token in una LP è direttamente  correlato al rapporto che ha con l'altro token (e del suo valore sul mercato ovviamente).

![Liquidity pair per Momentum Finance](momentum-finance-lp.png)

L'approccio innovativo di Momentum Finance è rappresentato dal loro TMM (**T**he **M**omentum **M**echanism) che gli permette di ristabilizzare il rapporto tra questi due token.

Qualcuno vende MASS incrementand*[o]*li nella LP? Momentum Finance *burna* (elimina) altrettanti MASS dalla LP per mantenere il prezzo.

Qualcuno compra MASS incrementando i BUSD nella LP? Momentum Finance *minta* (crea) nuovi MASS nella LP per mantenere il prezzo.

Il processo è [descritto nel dettaglio nel loro whitepaper](https://docs.momentumproject.finance/basics/intro#how-does-momentum-work), quindi non devi prendere la mia parola per buona, ma la loro.

Se non vuoi prendere neanche la loro parola per buona, [guarda la chart](https://dexscreener.com/bsc/0xb07956e0372ef2be02bea1e46ff0a984deb13b49) e considera tu stesso.

## Le diverse strategie che puoi mettere in atto con Momentum Finance
Adesso che conosci meglio le meccaniche di base andiamo a parlare di alcune strategie, perché scommetto che tutto questo parlare di LP, DEX, AMM ti ha fatto dimenticare che, di base, MASS è un **reward token**.

### Holdare MASS ti paga in BUSD
Oltre al costante apprezzamento nel prezzo di MASS Momentum Finance ha altre meccaniche interessanti, prima tra le quali la distribuzione di reward in BUSD in base a quanti MASS hai nel tuo wallet.

Queste reward sono direttamente collegate alle **tasse** che sono applicate agli acquisti e vendite del token stesso.

Iniziamo subito dalla parte interessante: queste tasse possono essere **'evitate'** grazie a degli strumenti messi a disposizione che andremo a conoscere a breve. 

Per concludere questa sezione invece voglio ricordarti che la quantità di tasse non dipenderà soltanto da quanti MASS hai nel tuo wallet, ma anche dal volume di buy e sell che avvengono all'interno del DEX. Più è grande il tuo deposito e maggiori sono le transazioni che avvengono, maggiori saranno i tuoi guadagni.

### Apri un Bond per risparmiare sulle tasse
Se le tasse non ti piacciono - e tranquillo, non piacciono a nessuno - il protocollo permette di evitarne il pagamento in cambio di un *vesting period*, un periodo durante il quale i tuoi MASS verranno rilasciati un po' per volta.

Esistono due tipi di Bond, uno da 7 e uno da 14 giorni, e offrono diversi vantaggi.

![Il sistema dei Bond offerto da Momentum Finance](momentum-finance-bond-example.png)

Come puoi vedere, i Bond da 14 giorni sono i più vantaggiosi perchè ti danno il **25% in più di token** e questo è il loro modo di compensare le sell tax che comunque dovrai sostenere vendendo i token.

Ma fai attenzione, per mantenere il progetto stabile il Bond da 14 giorni **non sarà sempre disponibile**. Questo è stato un modo per far conoscere più velocemente il progetto ma considerando la costante *sell pressure* che subiva il protocollo hanno deciso dimettere la feature in pausa e riattivarla soltanto quando il momento opportuno si presenti.

Non temere, questo **non è affatto un male**, anzi: a mio avviso non esiste notizia più positiva dato che dimostra chiaramente che il team ha a cuore la sostenibilità e longevità del progetto.

### Guadagna anche più BUSD con la Singularity
Il progetto investe costantemente i soldi presenti nella tesoriera per ottenere dei profitti che aiutano il sostenimento del progetto. Le varie *revenue source* che stanno mettendo in piedi sono **indipendenti dal progetto** perché tutte riguardano attività che non hanno niente a che fare con esso.

Per esempio hanno investito nell'acquisto di un validatore sulla rete Avalanche; hanno investito 75.000$ in un trading bot che, anche durante il bear market, è stato in grado di ottenere un 20% di guadagno **mensile**; stanno avviando un'operazione di minting per reti *Proof of Work* in Paraguay dove hanno ottenuto un incredibile accordo sulla bolletta elettrica e lavorano costantemente per introdurre nuove fonti di guadagno per il progetto.

Sicuramente tutto questo è un bene immenso per il progetto, ma cosa ci guadagni tu?

Beh per prima cosa perchè tutto questo rende ~~il tuo investimento~~ la tua scommessa più stabile **ma** i ragazzi di Momentum Finance vogliono dividere con te questi profitti. Tutto quello che dovrai fare è aiutare la sostenibilità del progetto bloccando i tuoi MASS per 30 giorni.

Depositare i tuoi token è sia un rischio che un'opportunità di guadagno, questo deve essere ben chiaro nella tua mente anche se, in fin dei conti, **tutto** è un rischio in DeFi.

Per il momento non ci è dato sapere **quanto** saranno i tuoi  guadagni ma l'obiettivo del team è di farli crescere con il tempo.

## Quanto durerà Momentum Finance?
Decido di concludere questo articolo con questa domanda, perché nonostante in DeFi sia tutto un rischio e sia un settore che non esiste da neanche 5 anni, quello che sembra chiaro è che il team che sta dietro a questo progetto (e che ricordo essere dietro anche ad [Alpha Shares](https://www.alphashares.io/)) sembra avere buone intenzioni e un buon fiuto per gli affari.

È un progetto nel quale investirei tutti i miei soldi?

**Assolutamente no**: per quanto un progetto possa sembrare promettente, diversificare e puntare al ROI il prima possibile sono le regole fondamentali se non vuoi farti male in questo campo.

Però in questo periodo di crisi sembra che questo sia uno di quei progetti che promette bene.
